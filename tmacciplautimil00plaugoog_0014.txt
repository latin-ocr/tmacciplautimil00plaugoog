vr Parasino. ¹

missum sedulo perlustravi. Neque tamen horreis plenis effusis
eorum laudem praeripere volui, qui incohati a Ritschelio operis
perfectores ipsius viri inmortalis auctoritate constituti sunt3
sed de eis tantum locis adnotavi, ubi aut a vulgato qualis
nunc fere in Brixii exemplaribus utilissimis circumfertur textu
recedendum mihi esse putavissem aut ubi probata incognito
adhuc sive accuratiore vetustae memoriae testimonio firma·
rentur. Neque aliorum virorum doctorum coniecturis, quamvis
plerasque omnes inpromptu haberem, onerare sarcinulas meas
in animo fuit, qui satis habuerim vel iniuria, ut mihi quidem
videbatur, ab aliis spretas vindicare vel si quae ex novissimis
sive ex veteribus quacumque de causa memorabiles viderentur,
exhibere. Meas ipse suspiciones partim in Musei Rhenani
voluminibus XIl. XXIX. XXXVI aliisque locis defendere
studui partim brevissime quidem in huius editionis marginibus
enarravi. Nam commentarii instar interpretatio vernacula,
plus semel ab auditoribus ut publici iuris fieret efflagitata,
e scriniis propediem prodibit, commentatiuncula de fabulae
personis et compositione, si di volent, praemunita. Tam
nimirum difficile est vale dicere veteri amico.

Dabam Lipsiae die natali a. OIOIOOCOLXXXI.

 

